Vaccine Information Statement ● Pneumococcal Conjugate (5/29/25) ● Haitian Creole Translation ● Distributed by Immunize.org
BILTEN ENFÒMASYON SOU VAKSEN
Many vaccine information statements
Vaksen konjige anti-nemokoksik:
Sa Ou Dwe Konnen
are available in Haitian Creole and other languages. See www.immunize.org/vis
Anpil Bilten Enfòmasyon sou Vaksen yo disponib nan lang Kreyòl Ayisyen ak nan lòt lang. Ale sou sitwèb www.immunize.org/vis
Pou kisa pou mwen vaksinen?
Vaksen konjige anti-nemokoksik ka anpeche
maladi nemokoksik.
Maladi nemokoksik vle di tout maladi bakteri nemokòk la lakòz. Bakteri sa yo kapab lakòz anpil kalite maladi, sa gen ladan:
Nemoni (enfeksyon nan poumon yo)
Enfeksyon nan zòrèy
Enfeksyon nan sinis
Menenjit (enfeksyon tisi ki kouvri sèvo a ak mwèl epinyè a)
Bakteryemi (enfeksyon sikilasyon san)
Nenpòt moun ka trape maladi nemokoksik, men jenn timoun yo, granmoun aje, ak moun ki gen sèten faktè risk gen pi gwo risk.
Pifò enfeksyon nemokoksik yo lejè. Men, kèk nan yo ka lakòz pwoblèm ki dire lontan, tankou domaj nan sèvo oswa pèt kapasite pou tande. Menenjit, bakteryemi, ak nemoni maladi nemokoksik kapab lakòz ou abouti nan lanmò.
Vaksen konjige anti-nemokoksik
Vaksen konjige anti-nemokoksik la ede pwoteje kont bakteri ki lakòz maladi nemokoksik. Genyen plizyè vaksen konjige anti-nemokoksik (PCV yo). PCV byen presi a ak kantite dòz ki rekòmande yo baze sou laj yon moun, istwa vaksinasyon li, ak eta sante li. Founisè swen sante ou a kapab ede w detèmine ki kalite PCV, ak konbyen dòz ou ta dwe resevwa.
Tibebe ak jenn timoun yo anjeneral bezwen 4 dòz PCV. Yo rekòmande dòz sa yo nan laj 2, 4, 6, epi 12–15 mwa.
Sèten timoun ki pi gran ak adolesan ki pa te resevwa dòz rekòmande yo lè yo te tibebe oswa lè yo te jenn timoun bezwen PCV. Sa depan de laj ak pwoblèm medikal, oswa lòt faktè risk.
Pneumococcal Conjugate Vaccine (PCV) VIS - Haitian Creole (5/29/2025)
Granmoun laj ant 19 ak 49 lane ki pa te resevwa PCV epi ki gen sèten pwoblèm medikal oswa lòt faktè risk ta dwe resevwa PCV. Li ta ka rekòmande pou kèk granmoun nan gwoup sa a ki te deja resevwa PCV resevwa yon lòt dòz.
Granmoun nan laj 50 lane oswa plis ki pa te resevwa PCV anvan sa ta dwe resevwa yon vaksen PCV. Li ta ka rekòmande pou kèk granmoun nan gwoup sa a ki te deja resevwa PCV resevwa yon lòt dòz.
Pale avèk founisè swen sante ou
Fè founisè vaksinasyon ou an konnen si moun k ap pran vaksen an:
Te gen yon reyaksyon alèjik apre yon dòz anvan sa ak nenpòt tip PCV, oswa ak nenpòt vaksen ki gen nan yo anatoksin difterik (pa egzanp, DTaP), oswa ki gen nenpòt alèji grav, ki mete lavi
an danje.
Nan kèk ka, founisè swen sante ou a gendwa deside ranvwaye PCV an jiska yon pwochen vizit.
Moun ki gen ti maladi, tankou rim, ka pran vaksen an. Moun ki malad yon fason modere oswa yon fason grav dwe òdinèman rete tann jiskaske yo refè.
Founisè swen sante w la kapab ba ou plis enfòmasyon.
Risk pou yon reyaksyon ak vaksen an
Woujè, anflamasyon, doulè, oswa sansibilite nan kote yo bay piki a; lafyèv, pèt apeti, chimerik (iritabilite); fatig; maltèt; doulè nan misk; doulè nan jwenti; oswa frison ka rive apre vaksinasyon konjige kont nemokòk.
Jenn timoun yo ka gen plis risk pou kriz akòz lafyèv la apre yon PCV si yo bay li an menm tan ak vaksen kont grip inaktive a. Mande founisè swen sante w plis enfòmasyon.
Pafwa moun endispoze apre pwosedi medikal, apre yon vaksen tou. Fè founisè swen ou konnen si ou santi toudisman, oswa ou gen chanjman nan vizyon oswa si zòrèy ou ap boudonnen.
Menm jan avèk nenpòt medikaman, gen yon chans ki piti anpil pou yon vaksen lakòz yon reyaksyon alèjik grav, lòt chòk grav oswa lanmò.
E si gen yon pwoblèm grav?
Yon reyaksyon alèjik ka rive apre moun ki pran vaksen an kite klinik la. Si ou wè siy yon reyaksyon alèjik grav (itikè, anflamasyon nan figi ak gòj, difikilte pou respire, yon batman kè rapid,
vètij oswa feblès) rele 9-1-1 ak mennen moun lan nan lopital ki pi pre a.
Pou lòt siy ki enkyete ou, rele founisè swen sante ou.
Yo dwe rapòte reyaksyon negatif yo nan Vaccine Adverse Event Reporting System, VAERS (Sistèm Rapò sou Efè Endezirab Vaksen). Òdinèman, founisè swen sante ou ap fè rapò sa a, oswa ou ka fè li oumenm.
Ale sou sitwèb VAERS la nan www.vaers.hhs.gov oswa rele nan 1-800-822-7967. VAERS se pou rapòte reyaksyon yo sèlman, epi manm pèsonèl VAERS yo pa bay konsèy medikal.
National Vaccine Injury Compensation Program
National Vaccine Injury Compensation Program, VICP (Pwogram Nasyonal Konpansasyon pou Chòk nan pran Vaksen) se yon pwogram federal yo te kreye pou konpanse moun ki te pran chòk akòz sèten vaksen. Reklamasyon konsènan swadizan blesi oswa lanmò akòz vaksinasyon gen yon delè pou depoze yo, ki ka kout tankou dezan. Ale sou sitwèb VICP
an nan www.hrsa.gov/vaccinecompensation oswa rele nan 1-800-338-2382 pou jwenn enfòmasyon sou pwogram lan ak pou depoze yon reklamasyon.
Kijan mwen ka jwenn plis enfòmasyon?
Mande founisè swen sante ou.
Rele depatman sante lokal ou oswa depatman sante eta kote w ap viv la.
Vizite sit entènèt Food and Drug Administration, FDA (Ajans pou Kontwòl Manje ak Medikaman) pou jwenn avi ki vini ak vaksen yo ak enfòmasyon anplis nan www.fda.gov/vaccines-blood-biologics/vaccines.
Kontakte Centers for Disease Control and Prevention, CDC (Sant pou Kontwòl ak Prevansyon Maladi):
- Rele 1-800-232-4636 (1-800-CDC-INFO) oswa
- Ale sou sitwèb CDC nan www.cdc.gov/vaccines.
Haitian Creole translation provided by Immunize.org
Vaccine Information Statement (Interim)
Pneumococcal Conjugate Vaccine
42 U.S.C. § 300aa-26
5/29/2025
OFFICE USE ONLY