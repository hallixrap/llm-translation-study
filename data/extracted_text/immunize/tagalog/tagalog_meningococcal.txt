This translation is out of date. Use it along with the current VIS in English. Visit www.immunize.org/vis for details.
Meningococcal ACWY (8/6/21) ● Tagalog
PAHAYAG NG IMPORMASYON SA BAKUNA
Many Vaccine Information Statements are
Bakuna sa Meningococcal ACWY:
Ano Ang Kailangan Mong Malaman
available in Tagalog and other languages. See www.immunize.org/vis
Maraming Pahayag ng Impormasyon sa Bakuna ang makukuha sa Tagalog at sa iba pang mga wika. Tingnan sa www.immunize.org/vis
Bakit magpapabakuna?
Ang bakuna sa meningococcal ACWY ay maaaring makatulong sa pagprotekta laban sa sakit na meningococcal na dulot ng mga serogroup A, C, W, at Y. May ibang bakunang meningococcal na magagamit na makakatulong sa pagprotekta laban sa serogroup B.
Ang sakit na meningococcal ay maaaring magdulot ng meningitis (impeksyon ng lining ng utak at spinal cord) at mga impeksyon sa dugo. Kahit na ginagamot, pumapatay ang meningococcal na sakit ng 10 hanggang 15 naimpeksiyong tao sa 100. At sa mga nabubuhay, mga 10 hanggang 20 sa bawat 100 ang magdurusa ng kapansanan tulad ng pagkawala ng pandinig, pinsala sa utak, pinsala sa bato, pagkaputol ng bahagi ng braso o binti, problema sa sistema ng nerbiyo o mga malalang peklat mula sa mga skin graft.
Ang sakit na meningococcal ay bihira at bumaba na sa Estados Unidos mula noong 1990s. Gayunpaman, ito ay isang malubhang sakit na may malaking panganib ng pagkamatay o pangmatagalang kapansanan sa mga taong nakakakuha nito.
Kahit sino ay maaaring magkasakit ng meningococcal. Ang ilang mga tao ay nasa mas mataas na panganib, kabilang ang:
Mga sanggol na mas bata sa isang taong gulang
Mga nagbibinata at nagdadalaga at batang nasa hustong gulang na 16 hanggang 23 taong gulang
Mga taong may partikular na medikal na kundisyong nakakaapekto sa immune system
Mga microbiologist na regular na nagtatrabaho sa mga isolate ng N. meningitidis, ang bakterya na nagdudulot ng sakit na meningococcal
Mga taong nasa panganib dahil sa isang outbreak sa kanilang komunidad
Bakuna sa meningococcal ACWY
Ang mga kabataan ay nangangailangan ng 2 dosis ng bakuna sa meningococcal ACWY:
Unang dosis: 11 o 12 taong gulang
Pangalawa (booster) na dosis: 16 taong gulang
Bilang karagdagan sa regular na pagbabakuna para sa mga kabataan, ang bakuna sa meningococcal ACWY ay inirerekomenda rin para sa ilang grupo ng mga tao:
Mga taong nasa panganib dahil sa isang serogroup A, C, W, o Y meningococcal disease outbreak
Mga taong may HIV
Meningococcal ACWY VIS Tagalog (8/6/21)
Sinuman na ang pali ay nasira o naalis, kabilang ang mga taong may sickle cell disease
Sinumang may bihirang kondisyon ng immune system na tinatawag na "complement component deficiency"
Sinumang umiinom ng uri ng gamot na tinatawag na "complement inhibitor," gaya ng eculizumab (tinatawag ding "Soliris"®) o ravulizumab (tinatawag ding "Ultomiris"®)
Mga microbiologist na regular na nagtatrabaho sa mga isolate ng N. meningitidis
Sinumang naglalakbay papunta o nakatira sa isang bahagi ng mundo kung saan karaniwan ang sakit na meningococcal, gaya ng mga bahagi ng Africa
Mga freshmen sa kolehiyo na nakatira sa mga residence hall na hindi pa ganap na nabakunahan ng bakuna sa meningococcal ACWY
Mga recruit ng militar ng U.S.
Makipag-usap sa iyong tagapagbigay ng pangangalagang pangkalusugan
Sabihin sa iyong tagapagbigay ng pagbabakuna kung ang taong babakunahan ay:
Nagkaroon ng isang allergic na reaksyon pagkatapos ng nakaraang dosis ng bakuna sa meningococcal ACWY, o merong malubhang, nagbabanta sa buhay na mga allergy
Sa ilang mga kaso, maaaring magpasya ang iyong tagapagbigay ng pangangalagang pangkalusugan na ipagpaliban ang pagbabakuna para sa meningococcal ACWY hanggang sa isang pagbisita sa hinaharap.
May limitadong impormasyon sa mga panganib ng bakunang ito para sa mga buntis o nagpapasuso, ngunit walang mga alalahanin sa kaligtasan ang natukoy. Ang isang buntis o nagpapasuso ay dapat mabakunahan kung kinakailangan.
Maaaring mabakunahan ang mga taong may kaunting karamdaman, tulad ng sipon. Ang mga taong may katamtaman o malubhang karamdaman ay karaniwang dapat maghintay hanggang sila ay gumaling bago makakuha ng bakuna sa meningococcal ACWY.
Ang iyong tagapagbigay ng pangangalagang pangkalusugan ay makakapagbigay sa iyo ng higit pang impormasyon.
U.S. Department of
Health and Human Services
Centers for Disease Control and Prevention
Mga panganib ng isang reaksyon sa bakuna
Ang pamumula o pananakit kung saan ibinigay ang iniksyon ay maaaring mangyari pagkatapos ng pagbabakuna para sa meningococcal ACWY.
Ang isang maliit na porsyento ng mga taong tumatanggap ng bakuna sa meningococcal ACWY ay nakakaranas ng pananakit ng kalamnan, pananakit ng ulo, o pagkapagod.
Ang mga tao kung minsan ay hinihimatay matapos ang mga medikal na pamamaraan, kabilang ang pagbabakuna. Sabihin sa iyong tagapagbigay ng serbisyo kung nakakaramdam ka ng pagkahilo o may mga pagbabago sa iyong paningin o pag-ugong sa iyong mga tainga.
Tulad ng anumang gamot, mayroong napakaliit na tsansa na ang isang bakuna ay maging sanhi ng malalang allergic na reaksyon, ibang malubhang pinsala sa katawan, o pagkamatay.
Paano kung may isang malubhang problema?
Ang isang allergic na reaksyon ay maaaring mangyari pagkatapos na ang taong nabakunahan ay umalis sa klinika. Kung makakita ka ng mga palatandaan ng matinding allergic na reaksyon (mga pantal, pamamaga ng mukha at lalamunan, hirap sa paghinga, mabilis na tibok ng puso, pagkahilo,
o panghihina), tumawag sa 9-1-1 at dalhin ang tao sa pinakamalapit na ospital.
Para sa iba pang mga palatandaan na nakakabahala sa iyo, tawagan ang iyong tagapagbigay ng pangangalagang pangkalusugan.
Dapat iulat ang mga hindi mabuting reaksyon sa Sistema ng Pag-uulat ng Hindi Mabuting Pangyayari kaugnay
ng Bakuna (Vaccine Adverse Event Reporting System,
VAERS). Karaniwang isinusumite ng iyong tagapagbigay ng pangangalagang pangkalusugan ang ulat na ito o maaaring ikaw mismo ang gumawa nito. Bisitahin ang website ng VAERS sa www.vaers.hhs.gov o tumawag sa 1-800-822-7967. Ang VAERS ay para lamang sa pag-uulat ng mga reaksyon, at ang mga tauhan ng VAERS ay hindi nagbibigay ng medikal na payo.
Pambansang Programa ng Kabayaran para sa Pinsala kaugnay ng Bakuna
Ang Pambansang Programa ng Kabayaran para sa Pinsala kaugnay ng Bakuna (National Vaccine Injury Compensation Program, VICP) ay isang pederal na programang nilikha upang mabayaran ang mga taong maaaring napinsala ng ilang mga bakuna. Ang mga paghahabol tungkol sa di-umano'y pinsala o pagkamatay dahil
sa pagbabakuna ay may limitasyon sa oras para sa paghahain, na maaaring kasing-ikli ng dalawang taon. Bisitahin ang website ng VICP sa www.hrsa.gov/vaccinecompensation o tumawag sa 1-800-338-2382 upang malaman ang tungkol sa programa at tungkol sa paghahain ng claim.
Paano ako makakakuha ng karagdagang kaalaman?
Tanungin ang iyong tagapagbigay ng pangangalagang pangkalusugan.
Tumawag sa iyong lokal o pang-estadong kagawaran ng kalusugan.
Bisitahin ang website ng Food and Drug Administration (FDA) para sa mga kalakip ng pakete ng bakuna
at karagdagang impormasyon sa www.fda.gov/vaccines-blood-biologics/vaccines.
Makipag-ugnay sa Mga Sentro ng Pagkontrol at Pagpigil ng Sakit (Centers for Disease Control and Prevention, CDC):
- Tumawag sa 1-800-232-4636 (1-800-CDC-INFO) o
- Bisitahin ang website ng CDC sa www.cdc.gov/vaccines.
Tagalog translation provided by Immunize.org
42 U.S.C. § 300aa-26
8/6/2021
OFFICE USE ONLY